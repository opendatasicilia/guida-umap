---
hide:
  - navigation
  - toc
---

# Guida alla consultazione e creazione di una mappa su uMap

[**uMap**](https://umap.openstreetmap.fr/it/) è uno dei servizi più efficaci sul web per consultare e creare mappe georerefenziate interattive.
Il servizio è totalmente gratuito e molto ricco di personalizzazioni.

![](https://raw.githubusercontent.com/opendatasicilia/guida-umap/main/docs/img/umap-homepage.PNG)


## Perché questa guida?

* per supportare chi volesse iniziare a creare mappe attraverso uMap,
* per diffondere la cultura delle mappe interattive,
* per diffondere la cultura dei dati in formato aperto,
* perché ci piace fare guide su come fare qualcosa che possa tornare utile a molte persone.

## Struttura della guida

La guida è strutturata in maniera tale da offrire informazioni dettagliate su:

  1. **consultazione di una mappa già realizzata**. Questa sezione illustra tutte le funzioni disponibili per un uso esaustivo della mappa;
  2. **creazione di una mappa**. Questa sezione, molto più ampia della prima, illsutra tutte le funzioni che uMap mette a disposizione dell'utente per generare una mappa, e le possibili interazioni con altri strumenti online (es.: collegamenti con Google spreadsheet, uso di immagini e link interattivi, iframe, ecc.).
  3. **blog** cioè una sezione contenente delle ricette che è possibile realizzare con uMap e che rendono la mappa ricca di informazioni da trasmettere in forma visuale all'utente.

## Andare oltre la Wiki di Openstreetmap su uMap

La Community [**Openstreetmap**](https://wiki.openstreetmap.org/wiki/IT:UMap/Guide) ha creato una Wiki sulle mappe di uMap. Questa guida vuole rappresentare un servizio ulteriore di approfondimento e soprattutto di facilitazione per chiunque si cimenti nella creazione di una mappa.
