---
hide:
  - navigation
  - toc
---

# **Guida alla consultazione e creazione di una mappa sulla piattaforma web di `uMap`** :map:

[**`uMap`**](https://umap.openstreetmap.fr/it/) è uno dei servizi più efficaci sul web per consultare e creare mappe georerefenziate interattive. 
Il servizio è totalmente gratuito e molto ricco di personalizzazioni.
Recentemente `uMap` ha rinnovato la propria piattaforma, migliorando l'interfaccia utente e la relativa esperienza d'uso, e inserendo nuove funzionalità che arricchiscono l'elenco delle personalizzazioni.
Ad oggi la piattaforma online ospita un numero elevatissimo di mappe create da utenti di tutto il mondo, il campo "cerca" permette di trovare mappe tra le più utili, incredibili e strane.

La particolarità di `uMap` consiste nel fatto che si presta perfettamente sia all'utente "evoluto" creatore di mappe, cioè con esperienza consolidata nel campo GIS, che all'utente "principiante" con nessuna o poca esperienza di georeferenziazione di dati. Questo aspetto è importante per tanti utenti che hanno la necessità di rappresentare dati geografici in una mappa.

<div align="center"><img src="https://raw.githubusercontent.com/opendatasicilia/guida-umap/main/docs/img/umap-homepage.PNG"></div>


## Mappa  :material-map-search: e dataset :octicons-database-16: nello stesso servizio   

`uMap` soddisfa due necessità:

   1. **visualizzare informazioni in una mappa interattiva nel web**;
   2. **conservare un archivio di dataset in formato aperto che alimentano la mappa**.

Per questo motivo il servizio online di `uMap` è più di una visualizzazione di mappe, esso rappresenta anche un enorme database di dati in formato aperto, prontamente scaricabili e riusabili a condizione di rispettare le licenze associate e tracciate nel progetto online.


## Perché questa guida? :material-file-document-edit-outline:

Questa guida rappresenta uno strumento di approfondimento e facilitazione per la creazione di mappe sul web:

* per supportare chi volesse iniziare a creare mappe attraverso `uMap`;
* per diffondere la cultura delle mappe web interattive;
* per diffondere la cultura dei dati in formato aperto per creare mappe online;
* perché [ci piace](https://opendatasicilia.github.io/guida-umap/informazioni/#chi-siamo) :blue_heart: fare guide su questi argomenti.


## Struttura della guida :material-toy-brick-search:

La guida è strutturata in maniera tale da offrire informazioni dettagliate su tre ambiti:

  1. **Consultazione di una mappa già realizzata**. Illustra tutte le funzioni disponibili per un uso esaustivo della mappa in fase di "consultazione".
  2. **Creazione di una mappa**. Questa sezione, molto più ampia della prima, illsutra tutte le funzioni dettagliate che `uMap` mette a disposizione dell'utente per generare una mappa, e le possibili interazioni con altri strumenti online (es.: collegamenti con dataset su Google spreadsheet, uso di immagini, video, link interattivi, iframe, ecc.);
  3. **Blog**. Articoli e ricette che è possibile realizzare con `uMap`, e che rendono la mappa ricca di informazioni da trasmettere in forma visuale all'utente.



## URL breve della guida :material-web:

[**bit.ly/guida-umap**](https://bit.ly/guida-umap)


## `uMap` developer documentation  :material-developer-board:

Il team di uMap ha creato un [sito di documentazione](https://umap-project.readthedocs.io/en/master/) nel quale vengono illustrate le procedure per coloro che desiderano installare e configurare uMap sui propri server. E' il caso di aziende o pubbliche amministrazioni che vogliono dare un servizio personalizzato ai propri dipendenti. 


    
